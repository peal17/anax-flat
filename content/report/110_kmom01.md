Kmom01
===============================

**Är du sedan tidigare van att jobba i ramverk för att bygga webbplatser? Om ja, vilka ramverk/språk har du jobbat med?**  
Nej det har jag aldrig provat. Jag har testat göra en hemsida på wikidot.com där det var något liknande markdown-språk som användes, men sedan var ju allting i övrigt färdigbyggt så det kan väl inte kallas för ramverk antar jag.

**Det blev en del nya verktyg i labbmiljön, var de nya för dig eller kände du igen dem?**  
Verktygen var nya för mig. Jag har hamnat på GitHub några gånger och kopierat kod därifrån men inte riktigt fattat hur man kan använda sig av sådana färdiga moduler och ramverk som folk publicerat. Jag hoppas att verkygen kan förenkla kringarbetet kring programmering som jag tycker verkar jobbigt. Samtidigt blir man beroende av att många saker fungerar, vilket kan vara besvärligt. Det är lite synd att det krävs så många komponenter för en effektiv programmeringsmiljö, det borde vara det mest naturliga att använda datorn till.

**Hur kändes det att jobba med Anax Flat och bygga din me-sida?**  
Det var skönt att slippa htmltaggar, jag hade nästan börjat fundera på att försöka göra egna funktioner för att komma undan det och kanske generera css. Men det hade nog varit omständigt att få det smidigt. Ramverk verkar användbart att utgå ifrån och bygga ut funktionalitet kring. Av det lilla jag förstår av anax-flat så har det gått smidigt, även om det samtidigt verkar ganska komplext.

**Har du några förutfattade meningar, eller kanske en etablerad övertygelse, inom design och användbarthet för webben?**  
Jag har nog en hel del förutfattade meningar, även om de är ganska diffusa och oformulerade. Jag tycker ofta *inte* om att navigera runt på webbplatser. Jag tycker om när en hemsida är lättöverskådlig. Jag tror jag tycker det är jobbigt när webbdesignern på något vis har tänkt åt mig och försökt placera elementen att navigera fram med utifrån mitt läsflöde istället för att skapa en god överblick. Jag tycker också responsiva webbplatser kan vara rätt jobbiga. Jag föredrar nästan att zooma fram och tillbaka i en vanlig sida framför det appliknande upplägg som ofta uppstår. Men jag är nog lite bakåtsträvande och kanske behöver revidera mitt synsätt, och responsiv funktionalitet är säkert användbart.

**Det fanns videor som kompletterade artiklarna, hjälpte de dig att förstå materialet bättre?**  
Ja, det är väldigt stor hjälp att se och guidas i hur något skall genomföras, och att samtidigt se den personens arbetsflöde.
