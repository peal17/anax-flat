Kmom10
===============================

**Analys usability, Krav 1**  
Jag analyserade webbshopar för datorer. Urvalet gjordes med hjälp av prisjakt.nu för att hitta fyra etablerade företag. Jag analyserade webplatserna parallellt i varsin flik i webbläsaren och betygsatte på en skala 1-5. Jag valde att sätta som grund för testet hur lätt det gick att få en inblick i och överblick över utbudet av touchdatorer med windows operativsystem. Jag ville bland annat se hur de olika webplatserna valde att förhålla sig till filtersystem kontra kategorisystem.

**Analys skrivsätt, Krav 2**  
Jag gjorde sedan en språkanalys av webbshoparna från Usability-analysen. Jag valde ut en representativ artikel om någon av de senaste touch-datorerna från varje webbplats. Jag ville se likheter och skillnader i hur webbplatserna valde att presentera sina produkter. Om de var sakliga, insäljande, utbroderande, kortfattade osv. Och se hur mycket man utan tekniska förkunskaper kunde förstå utav prestanda och liknande. Jag testade även läsbarhetsindex på lix.

**Uppdrag webbplats, Krav 3**  
Jag valde att använda mig av min variant av anax-flat som uppstått ur tidigare kursmoment. Det fanns många små justeringar där som verkade onödigt att försöka göra om, annars kanske det hade varit skönt att börja från början. Jag gjorde en webbplats åt Bew Gorp. Det var lite svårt att veta vad han skulle kunna tänkas syssla med. Men det var roligt att försöka sätta sig in i vad jag hade tyckt kunna vara kul att ha som inriktning på ett sånt företag. Att kunna bygga upp sammarbetsplattformar för olika projekt verkade spännande så det fick bli hans specialitet. Webbplatsen fick en startsida med information och en blogg där olika projekt presenteras. På webbplatsen presenteras också Bews Gitter och githubkonton kort. Jag skrev upp mig själv som admin för sidan i footern.

**Uppdrag tema, Krav 4**  
Som grundtema gjorde jag ett tema som använder hela fönsterbredden. Det fick en ljus gråskalig färgprofil med ljusblå accent. Alla ytor är vita utan avgränsningar, förutom header och footer. Flashbilden hittade jag med google-sökning efter cc-commons. Jag gjorde den svartvit och gav den en lite varm ton för att få en avgränsnig från maindelen. Den skalas och beskärs så att bildhöjden är densamma oavsett fönsterstorlek. Rubrikerna i texten är en aning större än header-texten för att fånga uppmärksamhet. Rm-menyn är förminskad, lite genomskinlig och färgsatt. I Custom-temat är maindelens bredd begränsad till max 950px, och har fått en komplementsfärgad färgprofil. Temat använder en linesprincip för att betona artikelelement och webbplatsen blev då ganska kontrastrik. Temat fick också en fixerad topbar. Typsnitt är Josefin Sans från Googlefonts.

**Uppdrag alternativt tema, Krav 5**  
Det alternativa temat är centrerat med en max-width på 900px och har fått en ny komplementsfärgad färgprofil. Gulbruna toner i header och bakgrund, och ljusblå i länkar och breadcrumb. Temat utnyttjar depth-principer. Flash-bilden här täcks över när man skrollar. Bakgrundstexturen är fixerad. Och footern är genomskinlig så bakgrunden lyser igenom när man skrollar dit.  Det är också lite mer vita marginaler och kortare rader i detta tema.

**Uppdrag förklara temastruktur, Krav 6**  
Jag byggde vidare på den less-struktur som uppstod i tidigare kmoms och har ändrat om lite grann. Jag gjorde tre nya modduler som fick "config" namn. De sätter de lessvariabler jag enkelt ville komma åt i temafilerna. Det blev rörigt att hitta rätt variabel att justera bland alla olika generella moduler. När man endast behöver tillgång till ett visst antal, tyckte jag det var mer lättarbetat att sätta dem i ett par förberedande configmoduler. Så jag arbetade extra med dessa, configColor.less och configLayout.less, som förbereder för bastemat. Jag har också försökt ställa in typography-defaults.less modulen så att det horisontella gridet följs.

**Projektet**  
Det var ett roligt projekt som flöt på bra när jag kom igång. Men jag blir lite låst av att hitta på sådana här berättelser, vilket tar en del energi från datorarbetet. Det var inte ett så svårt projekt även om det går att forsätta arbeta på sådant här i oändlighet. Jag tycker analysuppgifterna är lite jobbiga att ägna sig åt. Det är skönt att man oftast inte behöver skriva mer än ett par meningar, men det känns lite trögt att forma sig efter olika system och principer för att undersöka och reflektera kring saker och ting. Projektet var bra och rimligt, och tog lagom lång tid.

**Kursen**  
Jag har blandade känslor kring Anax-flat. Det är jobbigt när det är så mycket man inte förstår. För webbsidorna i kursen känns det som det skulle gått lika bra att utgå ifrån en multipage-struktur och byggt vidare på. Samtidigt var det lärorikt att få en inblick i ett sådant här massivare ramverk, och det är rätt bekvämt att bara kunna lägga in en blogg och så fungerar det. Jag tyckte lesstrukturen blev lite för rörig med alla förprogrammerade variabler, mixins och moduler. Det var svårt att förstå hur rm-modulen fungerade till exempel. Man orkar inte sätta sig in i all ny kod, utan skriver gärna över det med något nytt istället. Jag var inne och pillade i några view-templates, men allt var väldigt komplext. Och det var svårt att hålla reda på hur metainformationen skulle följas när något behövde ändras. Det var bra att få testa kommandotolken lite mer, och github. Men det är också rätt rörigt förfarande. Jag kanske skulle önska en fördjupad inblick hur arrayerna används, var funktionerna sätts och hur metainformationen fungerar mm. Kursen får 6 av 10 poäng!
