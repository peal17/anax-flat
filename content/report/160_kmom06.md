Kmom06
===============================

**Hur känns det att tänka i termer av designelement och designprinciper?**  
Jag tycker det är ganska jobbigt att tänka utifrån principer, men det kan inspirera att ha någon slags begränsning att förhålla sig till när man ska hitta på någonting. Jag tror det var nyttigt för mig att tvingas försöka styla sidan lite mer och se att det kan ha effekt.

**Har du en klar uppfattning om hur designelement och designprinciper samverkar för att skapa en design?**  
Nej jag tycker det är ganska diffust, och alla principer flyter in i varann. Om designelement presenteras med något slags enhetligt mönster antar jag att designen kan beskrivas utgå ifrån en princip. Ju större samverkan mellan element och princip ju tydligare sådant mönster. Design som följer en tydlig struktur kan vara lätt att ta till sig men också bli torftig.

**Har du en uppfattning om “the final touch” och vad det kan vara i sammanhanget webbdesign?**  
Jag blir alltid förvånad hur stor inverkan det har på resultatet. Små detaljer kan ha jättebetydelse. För mig angående webbdesign tror jag det skulle kunna innebära att innan färdigställande försöka se över sidan och piffa upp den, och försöka göra den inbjudande. Inledningsvis är jag så upptagen med att bara strukturera.

**Har du under kursen skapat dig en känsla för begreppen god design, vad det innebär och vad som är subjektiv och objektivt inom området?**  
Nej, begreppet god design tycker jag är jättesvårt att bestämma, och jag är nog väldigt subjektiv i min bedömning. För mig är det viktigast att en webbplats är lätt att få en överblick över. Objektivt för god design tror jag kan vara principer för läsbarhet av text, med radlängd, radavstånd, tydliga typsnitt och regelbundenhet. Whitespace tror jag också ganska objektivt ökar läsbarheten. Men sedan är det subjektivt om man vill prioritera dessa saker till förmån för exempelvis utrymme, någon känsla, eller annan aspekt man vill åt.
