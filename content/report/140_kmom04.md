Kmom04
===============================


**Hur känner du inför färger och webbplatser? Föredrar du något särskilt ljust, mörkt, färgglatt?**  
Jag tror jag föredrar ljust. När jag söker något på internet vill jag hitta informationen snabbt och tydligt. Den känslomässiga aspekten blir lätt irrelevant för mig även om det nog påverkar mig undermedvetet. Jag är nöjd om min datoranvändning flyter på smidigt. En diskret layout tror jag bidrar till det.

**Har du funderat på hur webbplatsers färgskala och färgsättning påverkar besökarens känsla av webbplatsen? Bidrar val av typsnitt till den känslan?**  
Jag tror det har stor betydelse med både typsnitt och färg. Dova färger upplever jag som verkningsfulla, som blåa eller röda nyanser brutna i grönt. Färger som är nästan grå upplever jag också som effektfullt. När färgerna på ett bra sätt anknyter till det som beskrivs tror jag att man lever sig in mycket mer i det som berättas. På samma vis är jag övertygad om att det är med typsnitt. Att de kan bidra till att en text känns spännande, allvarlig eller lättsam.

**Hur känns din LESS-struktur så här långt?**  
Den känns ok. Jag försökte göra en mapp för de olika themesen, det började bli lite många filer där att leta bland. Men det blev konstigt när de sedan kompilerades, så det fick vara. Man skulle ju kunna ha en sådan mapp som de importerar sitt inehåll ifrån i och för sig.

**Hur valde du att göra med ditt eget default tema?**  
Jag valde att använda lighttemat som var helt i gråskala. Jag tänkte att typography temat var lite mer spännande, men tyckte typsnitten jag hade valt var lite för häftiga.

**Var det något särskilt som du uppfattade som utmanande i detta kmom?**  
Analysen var lite betungande. Det var svårt att komma på bra webbplatser att analysera som gav motivation att inte bara skriva något för sakens skull. Jag behöver känna ett behov att ta reda på något för att göra en sådan uppgift. Men det gick bra när jag väl kom igång.
