Kmom02
===============================

**Vad tycker du om LESS så här långt, och det sättet vi jobbar med LESS-moduler i vårt tema?**  
Jag tycker det underlättar csskoden, och upplägget med moduler går smidigt att jobba i. Hur allting sedan fungerar, och vad skillnaden i det är mot att jobba i olika stylesheets vet jag inte. Fördelen antar jag är att de komprimeras till en kompakt fil.

**Hur kändes det att kompilera LESS till CSS, var det något du reflekterade över?**  
Det fungerade bra. Jag blev lite besviken att less enbart var till för att underlätta skrivandet av css-kod.
Jag trodde först att det skulle göra koden mer dynamisk med villkor och variabler som kunde förändras av händelser på webbplatsen. Jag tänkte tidigare att man kunde använda variabler och så i php om man t ex byggde upp css-koden i en style-tag. Men det kanske ger sämre prestanda? Fast en sådan php-fil som blivit html-kod borde väl också kunna sparas om som en css-stylesheet?

**Har du varit bekant med Makefiler och make sedan tidigare, eller något liknande byggverktyg? Hur uppfattar du make så här långt?**  
Det verkar användbart, att kunna samla en massa kommandon i ett. Jag har ingen tidigare erfarenhet av det, och tycker fortfarande det känns lite avigt att navigera och köra en massa saker man inte riktigt minns i kommando-tolken. Jag börjar i alla fall sakta men säkert få lite mer förståelse för kommando-tolken som verktyg. Samtidigt tänker jag att make-kommandon mm borde kunna sparas till filer som man dubbelklickar på för att använda. Fast de måste väl kunna användas i olika mappar också. Och det blir väl många filer så småningom. Men jag tycker än så länge att det är lättare att få en överblick i ett filträd än i olika kommando-utskrifter.

**Fann du nytta i de videor som var kopplade till detta kursmoment?**  
Videorna är som alltid väldigt användbara för mig, och lärarteamet gör ett oerhört jobb med dem!
Det blir en skillnad tycker jag, mot andra youtube-videor, i att innehållet leder i en riktning och är relevant just i förhållande till det jag för tillfället måste kunna.
